---
layout: text-page.njk
title: "ספר זרובבל - פרק ב: התגלות מיכאל ומטטרון"
book: sefer-zerubbabel
pageNumber: 2
source: hebrew
figure: zerubbabel
tags: ["texts", "hebrew", "zerubbabel"]
permalink: /texts/hebrew/sefer-zerubbabel/page-2/
---

ואמרתי לו: מתי יבא אור ישראל? ובאמרי לו, הנה איש אחד בא אלי ולו שתי [יע:שש] כנפים, ואמר: זרובבל, מה אתה שואל למשיח ה'? ועניתי ואמרתי לו: אני שואל מתי יבא קץ הישועה. ויאמר: שאל לי ואגיד לך. ואמרתי לו: מי אתה אדוני?

ויען ויאמר: אני הוא מיכאל, שבשרתי את שרה. אני הוא שר צבא ה' אלוהי ישראל, שנלחמתי עם סנחריב והכיתי מאה ושמונים אלף איש. ואני שר של ישראל שנלחמתי המלחמות עם מלכי כנען. ואני עתיד להלחם מלחמות ה' עם משיח ה' זה השושב לפניך, עם מלך עז פנים ועם ארמילוס בן שטן, שהוא יוצא מצלמת האבן.

ויען מיכאל [א:מטטרון] ויאמר אלי: אני הוא המלאך שהנהגתי את אברהם בכל ארץ כנען וברכתי אותו בשם ה'. ואני הוא שפדיתי את יצחק [א*:ובכו עליו המלאכים] [יע:ונאבקתי עם יעקב במעבר יבק]. ואני הוא שנאבקתי עם יעקב בעבר יבק. ואני הוא שהנהגתי את ישראל במדבר ארבעים שנה בשם ה'. ואני הוא שנגליתי ליהושע בגלגל.

ואתה זרובבל בן שאלתיאל, שאל לי ואגיד לך את אשר יקרה לעמך באחרית הימים. ויאמר לי: זה משיח ה' הצפון בזה המקום עד עת קץ. וזה משיח בן דוד, ושמו מנחם בן עמיאל. וזה נולד בימי דוד מלך ישראל [א:בבוא נבוכדנצר על ירושלם], ונשאו רוח ויצפנהו בזה המקום עד עת קץ.
