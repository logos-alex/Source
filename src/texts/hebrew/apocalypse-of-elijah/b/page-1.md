---
layout: text-page.njk
title: "פרקי אליהו – חלק א'"
book: apocalypse-of-elijah-b
pageNumber: 1
tags:
  - hebrew
  - elijah
  - texts
source: עברית
figure: אליהו
permalink: /texts/hebrew/apocalypse-of-elijah/b/page-1/
notes:
  - "וישכב וישן תחת רותם: רמז למלכים א' י\"ט, אליהו בורח ומתגלה לו מלאך – כאן כנקודת התחלה לחזון אפוקליפטי, כבמסורת סנהדרין על אליהו כמבשר גאולה."
  - "רזא דגלי מיכאל: 'רזא' (סוד) כבספר חנוך, מיכאל מגלה סודות; כדניאל י\"ב, מיכאל כשומר ישראל."
  - "מזרח... מערב... דרום: חזיונות כבחנוך על ארבע רוחות, או אפוקליפסת זרובבל על מקומות עונש/גאולה."
  - "שבעה כוכבים: כשופטים ה', כוכבים נלחמים – סמל מלחמות קץ, כבמדרשי גאולה על זעזוע קוסמי."
  - "ארבע מלכיות: כדניאל ז'-ח', בבל/פרס/יוון/רומא – סוף מלכות רביעית (אדום) כתנאי גאולה."
---

## פרקי אליהו – חלק א' (פתיחה וחזיונות ראשונים)

עפ״י כת״י תימן - כת״י פישמן (דף ר״פ ע״א - ע״ב), נדפס במדרשי גאולה ושם הוא מעובד וכאן הדפסתי עפ״י הנוסח המקורי כפי שמסר שם בש״נ. רוב המדרש הזה דומה בסגנונו לספר אליהו הנדפס לעיל.כתיב וישכב וישן תחת רותם אחד והנה זה מלאך נגע בו ויאמר לו, קום אכוֹל, ויבט והנה מראשותיו עגת רצפים וצפחת מים ויאכל וישת וישב וישכב (מ״א יט, ה-ו), דֵין הוא רזא דגלי מיכאל שרא רבא דישראל, לאליהו זכור לטוב בהר הכרמל, קץ וזמן שעתיד להיות בסוף מלכות רביעית.<sup>[1]</sup>

אמר אליהו, נשאתני רוח אלהים והוליכני למזרח העולם, וראיתי שם מקום בוער באש, ואין כל בריה יכולה ליכנס שם, שנאמר (שמות לג, כ) כי לא יראני האדם וחי. ועוד נשאתני רוח אלהים והוליכני למערב העולם, והנה הרבה נפשות נתונות בצער, כל אחד ואחד לפי מעשיו, המכשפים והמנאפים שסרחו ביותר והם נדונים בפרהסיא, שנאמר (מלאכי ג, ה) וְקרבתי אליכם למשפט והייתי עד ממהר במכשפים ובמנאפים ובנשבעים לשקר וּבְעֹשְׁקֵי שְׂכַר שָׂכִיר אלמנה ויתום וּמַטֵי גֵר וְלֹא יְרֵאוּנִי אמר ה׳ צבאות.<sup>[2]</sup> ועוד נשאתני רוח אלהים והוליכני לדרום, והנה שם שִׁבְעָה כוכבים עושים מלחמה זה עם זה ואינם נוצחים זה את זה, שנאמר (שופטים ה, כ) מן השמים נלחמו הכוכבים ממסילותם נלחמו עם סיסרא.<sup>[3]</sup>

אמר [לי מיכאל], קץ וזמן שעתיד להיות באחרית הימים, בסוף מלכות רביעית ובסוף ארבע מלכיות,<sup>[4]</sup> וכך אמר, בימיו של המלך (האחרון) העתיד לעמוד התרמלת שמו. ויש אומרים, תכמלת. רבי אליעזר בן יעקב אומר, כֹּרֶשׁ שמו. רבי אומר, תכשבא שמו. רבי נחמיה אומר, ארתחשמת שמו. רבי שמעון בן יוחי אומר, כסרי שמו, והלכה כרבי שמעון בן יוחי שאמר, כסרי שמו.<sup>[5]</sup>

ומלך [אחרון] של פרס עולה לרומי שלש שנים, ושלשה גבורי מלחמה יוצאין לקראתו מן הים, ונמסרין בידו. ומלך אחד פּחוּת שבמלכים בן [שפחה] שׂהרני, יוצא לקראתו מן הים. (והוא מתחיל לשלוח יד בעם אלהים). ואלו אותות שראה בו דניאל, פניו ארוכות, בין עיניו גבוה, ושער ראשו קוצים, ושני קדקדים בראשו, ועיניו נאות, וקומתו גבוהה, ושוקיו דקות, וכפות רגליו גבוהות, והוא מתחיל לשלוח יד בעם אלהים.
