---
layout: text-pagerik.njk
title: "פרקי אליהו – חלק ד'"
book: apocalypse-of-elijah-b
pageNumber: 4
tags:
  - hebrew
  - elijah
  - texts
source: עברית
figure: אליהו
permalink: /texts/hebrew/apocalypse-of-elijah/b/page-4/
notes:
  - "מלחמה... ארבעים אלף מחנות: מורחב מגוג ביחזקאל ל"ח, עם מגדלים/סולמות – כבמדרשי גאולה על מלחמה כוללת."
  - "יזדעזע העולם... ארבעים יום: כזכריה י"ד, זעזועים – כאן יום ארוך כבחנוך על ימי קץ."
  - "מסיקים שבע שנים: כיחזקאל ל"ט, בעירת נשק גוג – סמל טיהור ארץ."
  - "חומת אש: כזכריה ב', הגנה אלוהית – כבאפוקליפסת זרובבל על ירושלים מוגנת."
  - "וירשו בית יעקב: כעובדיה א', גאולה סופית – סיום עם הודאה לה', כתהלים."
---

## פרקי אליהו – חלק ד' (מלחמה סופית, גאולה ועולם הבא)

בעשרים באיר {בשנה} שהיא שנת עשרים למשיח תעשה מלחמה ויבואו כל עמי הארץ ומשפחות בבל . . . . אשר לכל אחד שתי ראשים, ומקיפים את ירושלים ארבעים אלף מחנות, ולכל מחנה ארבע מאות אלף מגדל, ולכל מגדל ארבעים סלם. ויום אחד לכל ההוא, שנאמר (זכריה יד, ב) ואספתי את כל הגוים אל ירושלים למלחמה ונלכדה העיר.<sup>[1]</sup> ביום ההוא משיח יוצא לפניהם ועמו צדיקים כנגדו, והקדוש ברוך הוא עושה עמהםכלומר בעבורם ויחד אתם. מלחמה, שנאמר (שם שם, ג) ויצא ה׳ ונלחם בגוים כיום הלחמו ביום קרב, ואומר (שמות יד, יד) ה׳ ילחם לכם ואתם תחרישון.

ומה יהיה באותו היום, [באותו היום] יזדעזע [העולם על] כל יושביו, וארכו של אותו היום ארבעים יום.<sup>[2]</sup> וההרים והגבעות רועשים, שנאמר (יחזקאל לא, כ) ונהרסו ההרים ונפלו המדרגות. והים והתהומות גוועים, שנאמר (תהלים מב, ח) תהום אל תהום קורא לקול צנוריך כל משבריך וגליך עלי עברו. והמגדלות רועשים ונופלים, שנאמר (ישעיה ב, יב) כי יום לה׳ צבאות על כל גאה ורם. והעולם כולו רועש על גוג ועל אגפיו, ואבנים נופלות עליהם מן השמים, אבני ברד ואבני אלגביש המתוקנות לעת צר ליום קרב ומלחמה (איוב לח, כג), ההשלמה עפ״י ספר אליהו הנדפס לעיל.{וישראל מסיקים שבע שנים, שנאמר (יחזקאל לט, ט) ויצאו יושבי ערי ישראל ובערו והשיקו בנשק ומגן וצנה בקשת ובחיצים ובמקל יד וברומח ובערו בהם אש שבע שנים, וקוברים את גוג ואת כל המונו שבעה חדשים, שנאמר (שם שם, יב)} וקברום בית ישראל למען טהר את הארץ שבעה חדשים.<sup>[3]</sup>

ומלאכי השרת משמרים את בית המקדש בחומת אש, שנאמר (זכריה ב, ט) ואני אהיה לה נאם ה׳ חומת אש סביב,<sup>[4]</sup> ואין כח בעין לראות הגדוּלה והכבוד שהקדוש ברוך הוא מפרנס {בהם} את בניו, כמו שעשה את אבותינו במדבר, עד שיחזרו וינחלו את הארץ ואת שארית נחלתו, שנאמר (עובדיה א, יז) וירשו בית יעקב את מורשיהם, ונאמר (ישעיה ל, יח) ולכן יחכה ה׳ לחננחם ולכן ירום לרחמכם, ואומר (תהלים סט, לו) כי אלהים יושיע ציון ויבנה {ערי יהודה וישבו שם וירשוה, ונאמר (שם נא, כ) תבנה} חומות ירושלים, ואחר כך עובדי עבודה זרה בושים ונכלמים על שעִינוּ את ישראל, שנאמר (ישעיה מט, כג) והיו מלכים אומניך ושרותיהם מיניקותיך, ויהיה ים תרשיש פרדס רמונים, וילכו בתוכו בנעלים, שנאמר (שם יא, טו) והחרים ה׳ את לשון ים מצרים והניף ידו על הנהר בעים רוחו והדריך בנעלים, וישראל מודים ומשבחים להקדוש ברוך הוא, שנאמר (תהלים עט, יג) ואנחנו עמך וצאן מרעיתך נודה לך לעולם לדור ודור נספר תהלתך, ואומר (שם צג, א) ה׳ מלך גאות לבש לבש ה עז התאזר וכו׳. ואחר כך הרשעים והמינים בושים ויודעים שאין לעבוד ...<sup>[5]</sup>