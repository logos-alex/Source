---
draft: true
permalink: false
layout: text-page.njk
title: "פרקי אליהו – חלק ב'"
book: apocalypse-of-elijah-b
pageNumber: 2
tags:
  - hebrew
  - elijah
  - texts
source: עברית
figure: אליהו
notes:
  - "יזדעזע העולם: כחגי ב', רעש שמים וארץ – סימן קץ, כבמדרשי גאולה על זעזועים לפני גאולה."
  - "גלות ראשונה/שניה/שלישית: מורחב מגלויות בבל/אדום, כבבראשית רבה על גלויות עשר השבטים לנהר סבטיון."
  - "יחיו על כל מוצא פי ה': כדברים ח', במדבר – כאן לצדיקים בגלות, כמסורת סנהדרין על חיי צדיקים בקץ."
  - "תשובה... סליחה: כירמיהו ג', שובו בנים – דגש על תשובה כמפתח גאולה, כבאפוקליפסת זרובבל."
  - "משיח... ינון שמו: כסנהדרין צ\"ח, שמות משיח – כאן כמבשר נקמה."
---

## פרקי אליהו – חלק ב' (זעזועים, גלויות ותשובה)

אותו היום עתיד לזוע שלש זוועות בעולם, וחמה ולבנה וכל מזלות מתקבצים למקום אחד, בסוף מלכות רביעית כל האומות יבאו, ואין שלום אמר ה׳ לבני ישמעאל וחוטאי ישראל חוטאין, העושקים ובוזזין זה את זה וחומסים איש בית רעהו, ולוקחים שוחד ומטים דין יתום ואלמנה בשקר, אבל אלהים אמר, אם עושים תשובה ושומעים דברי תורה, יש להם סליחה, שנאמר (ירמיה ג, כב) שובו בנים שובבים ארפה משובותיכם.<sup>[1]</sup>

בעשרים וששה לחדש השמיני יזדעזע העולם על יושביו, ותרעש הארץ ממקומה, שנאמר (חגי ב, ו) עוד בקרא עוד אחת מעט היא ואני מרעיש וגו׳.מעט אחת היא והרעשתי את השמים ואת הארץ ואת הים ואת החרבה.<sup>[2]</sup>

בעשרים ושמונה לחדש השמיני גלות ראשונה יוצאה למדבר, כנראה צ״ל - עשרת אלפים [אנשים] ושמונה מאות ועשרים נשים וכו׳. או עשרת אלפים ושמונה מאות ועשרים אנשים ונשים וכו׳.עשרה אלפים ושמונה מאות ועשרים נשים, ולא יאבד אחד מהם.<sup>[3]</sup>

בעשרים ושנים בניסן גלות שניה יוצאה למדבר, שמונה עשר אלף אנשים, ושמונה מאות ושש עשרה נשים, ונהרגים מהם שלשים אנשים ושלשים ושש נשים, וְאָבַד מָנוֹס מִקָּל (עמוס ב, יד).

בעשרים ושמונה בתשרי גלות שלישית יוצאה למדבר, ששה עשר אלף אנשים ומאתים ועשרים נשים, רעבים גם צמאים ומטולטלים ובוכים ומתאבלים על אחיהם, והוים צדיקים במדבר שלשים ותשעה ימים, שלא יטעמו כלום ויחיו, על כל מוצא פי ה׳ (דברים ח, ג).<sup>[4]</sup> אליהו הנביא אמר, היא התורה, שנאמר בה (משלי ג, יח) עץ חיים היא למחזיקים בה ותומכיה מאושר.

בעשרים וששה לכסלו יעמדו ישראל בתפלה ובתחנונים לפני אביהם שבשמים, ואותו היום עתיד ליפול חרב על אומות העולם, שנאמר (ישעיה לד, ו) חרב לה׳ מלאה דם.

בתשעה יצא מלך ישמעאל וישאיר את כל העולם בלי מזון, ויבא אל הר צבי קדש לשורפו, וזהו קרן שראה דניאל, ומן האחת מהם יצא קרן אחת מצעירה ותגדל יתר אל הנגב ואל המזרח ואל הצבי (דניאל ח, ט), ואותו היום תהיה צרה גדולה בעולם ויהיו מלחמות כנגד ישראל.

בעשרים ושמונה באלול יצא משיח מהררי עולם, ינון שמו, ויעשה מלחמה עם הישמעאלים, באותה שעה יצא גבריאל עמו וישחיתו את האויב, מן שלש שעות ועד {תשע}, תשעים ושנים אלף נפשות.<sup>[5]</sup> מי יעשה אותה, קוסטנשינוס וקרתליוס [נ״א והרקולנוס], וכל המחנות עמם עד . . . שלשים רבוא.
