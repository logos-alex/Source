---
layout: text-page.njk
title: "חזון אליהו – חלק ב'"
book: apocalypse-of-elijah-a
pageNumber: 2
tags:
  - hebrew
  - elijah
  - texts
source: עברית
figure: אליהו
permalink: "/texts/hebrew/apocalypse-of-elijah/a/page-2/"
notes:
  - "שלוש גלויות: כמסורת בראשית רבה, גלויות מצרים, בבל, אדום (רומא) – כאן מורחב לאחרית הימים, עם נהר סבטיון כגלות מיתית."
  - "חולי וגוחי בת ציון: מיכה ד', על ייסורי משיח – כאן קישור בין גלויות."
  - "משיח בא וינון שמו: כסנהדרין צ\"ח, שמות משיח כולל ינון (תהלים ע\"ב); קשר לאפוקליפסת זרובבל."
  - "שלשים אלף צדיקים: כמסורת חנוך על צדיקים בעלייה, או נוצרי מוקדם באפוקליפסת יוחנן על 144,000."
  - "גבריאל... משחית את העולם: כדניאל ח', גבריאל כמגלה סודות; השמדה כמכות מצרים."
---

## חזון אליהו – חלק ב' (גלויות, מלחמות ומשיח)

בעשרים במרחשון יזדעזע העולם וירעשו שמים וארץ. בעשרים בכסליו יעמדו כל ישראל בתפלה ובזעקה לפני אביהם שבשמים, ובו ובאותו היום תרד חרב ותפול באומות העולם, לפי שנאמר כזה וכזה תאכל חרב.<sup>[1]</sup> כ״ב בניסן גלות ראשונה יוצאה מבבל בשמונה עשר אלף אנשים ונשים ואחד מהם לא יאבד. בכ״ה בתשרי גלות שניה שבנהר סבטיון יוצאה בי״ז אלף ונהרגין מהם עשרים איש ונשים ט״ו, בכ״ה לחדש השמיני גלות שלישית יוצאה ובוכין וצועקין על אחיהם שנהרגו, וצועקין במדבר כ״ה יום ואינן טוענין כלום, וחיין על מוצא פי ה'. אין גלות ראשונה יוצאה מבבל עד ששניה מגעת לבבל שנאמר חולי וגוחי בת ציון וגו׳.<sup>[2]</sup>

בב׳ בניסן מלך עולה מים ומשחית ומזיע את העולם, ובא על הר צבי קדש ושורפו. ארורה בנשים ילדתו, ואותו הקרן שראה דניאל, ובאותו היום צער ומלחמה כנגד ישראל. מלחמה שניה עושה דמיטרוס בן פוריפוס ואנפיליפוס בן פנפוס ועמהם פרשין עשר רבוא וטמונים בספינות שלשים רבוא. בב׳ באלול משיח בא וינון שמו<sup>[3]</sup> (עי' סנהדרין צ"ח.) ובאותו היום יורד גבריאל מתשע שעות עד עשר ומשחית את העולם תשעים ושנים אלף איש.<sup>[4]</sup> בב׳ בטבת מלחמה שלישית עושה מקץ קירטלוס וכל המדינות עמהן עם גדול מאד מבקעה גדולה עד יפו ועד אשקלון. ובב׳ בשבט משיח בא ויורדין מלאכי חבלה ומשחיתין בכל אותו המון ולא נותרין נשמה.<sup>[5]</sup>

באותה שעה אומר הקב״ה לאברהם עתידין בניך שירדו למדרגה התחתונה שנאמר ושפלת מארץ תדברי ואח״כ יהיו גבוהים על כל האומות, שנאמר ונתנך ה׳ אלהיך עליון על כל גויי הארץ, ואח״כ באין כל האומות ומשתחוים לכל אחד מישראל ולוחכין עפר רגליהם, שנאמר והיו מלכים אומניך וגו׳. בב׳ באדר משיח בא ועמו שלשים אלף צדיקים שנאמר והיה צדק אזור מתניו.
