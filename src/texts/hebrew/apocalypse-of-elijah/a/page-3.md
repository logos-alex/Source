---
draft: true
permalink: false
layout: text-page.njk
title: "חזון אליהו – חלק ג'"
book: apocalypse-of-elijah-a
pageNumber: 3
tags:
  - hebrew
  - elijah
  - texts
source: עברית
figure: אליהו
notes:
  - "ויהיה כור של חטים עושה בתשע מאות כור: כמדרש תהלים על עולם הבא, שפע חקלאי כברכת יצחק ליעקב (בראשית כ\"ז)."
  - "גוג ומגוג: כיחזקאל ל\"ח-ל\"ט, מלחמה סופית; קשר לאפוקליפסת יוחנן כ' על גוג מגוג."
  - "הרים מתרעשים והגבעות מתרקדים: כזכריה י\"ד, זעזוע קוסמי; כבחנוך על שמים נופלים."
  - "וקץ עליו העיט: כיחזקאל ל\"ט, עופות אוכלים בשר גוג – נקמה אלוהית."
  - "ואלו המדינות יחרבו: רשימה כבאפוקליפסת זרובבל, ערים רומיות/אדומיות כסמל חורבן אימפריה."
---

## חזון אליהו – חלק ג' (גוג ומגוג ומלחמה סופית)

וכיון שרואין או״ה כך מיד כל אחד מהם נמוק הוא וסוסיו שנאמר וזאת תהיה המגפה וגו׳. באותה שעה אומר הקב״ה לאו״ה אוי לכם רשעים שבסוף ארבע מלכיות כולכם נטרדין מן העולם, ויהיה כור של חטים עושה בתשע מאות כור וכן היין וכן השמן.<sup>[1]</sup> כל אילן ואילן טעונים מגדים ופירות שנאמר ואתם הרי ישראל ענפכם תתנו וגו', וישראל אוכלים ושמחים ארבעים שנה.

ואחר כך הקב״ה מעלה גוג ומגוג וכל אגפיו,<sup>[2]</sup> ואחר יאספו כל עמי הארץ מקיפין לירושלם להלחם והקב״ה עולה ונלחם בהם, ומשיח בא והקב״ה בעזרתו ועושה מלחמה עמהם שנאמר ויצא ה׳ ונלחם בגוים ההם כיום הלחמו ביום קרב. באותו היום הרים מתרעשים והגבעות מתרקדים וחומות ומגדלים נופלים<sup>[3]</sup> והקב״ה מכניס כל עוף השמים ובהמת הארץ לאכול מבשרם ולשתות מדמם שנאמר וקץ עליו העיט וכל בהמת הארץ עליו תחרף,<sup>[4]</sup> וישראל מסיקין מכלי זיינם שבע שנים שנאמר ויצאו יושבי ערי ישראל ובערו וגו׳ ואומר וקברום בית ישראל למען טהר את הארץ שבעה חדשים.

ואלו המדינות יחרבו יריחו בארות בית חורון סוסין מלכה וארד שלום ושומרון, בית מגדיאל צור ובית חלפות ולוד, בוז ובית עינם, חמת ספר הרשה אנטוכיה אלכסנדריאה ואדום.<sup>[5]</sup> וכל עירות של ישראל מקיפין אותן אש ומלאכי השרת שנאמר ואני אהיה לה נאם ה׳ חומת אש סביב, ואחר יבוא יום אחרון שהוא ארוך כארבעים יום, והרים וגבעות מתמוטטין ורועשין, והארץ צווחת על הרשעים ואומר במקום פלוני הרג פלוני את פלוני שנאמר וגלתה הארץ את דמיה.
