---
draft: true
permalink: false
layout: text-page.njk
title: "חזון אליהו – חלק ד'"
book: apocalypse-of-elijah-a
pageNumber: 4
tags:
  - hebrew
  - elijah
  - texts
source: עברית
figure: אליהו
notes:
  - "מתים טבועים... נעשו כמו שהיו: כחזון יחזקאל ל\"ז, תחיית עצמות יבשות – כאן מורחב לכל מתים, כמסורת סנהדרין צ\"ב."
  - "אש וגפרית יורדות: כסדום ועמורה (בראשית י\"ט), או אפוקליפסת יוחנן כ\"א על אגם אש."
  - "אברהם יצחק ויעקב... מעדנים: כמדרש שמות רבה על גן עדן, שפע לצדיקים."
  - "עיר נאה וגדולה יורדת: כירושלים השמימית באפוקליפסת יוחנן כ\"א, אבל יהודי כבזכריה י\"ד."
  - "בתים ושערים של צדיקים... תורה ושלום: כישעיהו נ\"ד, אבנים טובות; שלום כתהלים קכ\"ב, עם תורה כמרכז עולם הבא במסורת מדרשית."
---

## חזון אליהו – חלק ד' (תחיית מתים ועולם הבא)

אמר אליהו ז״ל אני רואה מתים טבועים בנהר ועפרם נגבל ונעשו כמו שהיו מתחילתן לתת שבח לאל שנאמר ראו עתה כי אני אני הוא וגו׳, וכן ביחזקאל אומר וראיתי והנה עליהם גידים, ומלאכי השרת פותחין את קברותיהן וזורקין בהן נשמתן וחיים ומעמידין אותם על רגליהם.<sup>[1]</sup> וכל מי שנתחייב בדין דוחפין אותו חלחלה גדולה ארכו אלפים אמה ורחבו המשים אמה. וכל מי שלא חימד בתורתו של הקב״ה עיניהם של צדיקים רואים במפלתם שנאמר ויצאו וראו בפגרי האנשים וגו׳.

אמר אליהו ז״ל אני רואה אש וגפרית יורדות מן השמים על הרשעים שנאמר ימטר על רשעים פחים והקב״ה מרחיק את המקדש מאד מאבדון העולם כדי שלא ישמעו הצדיקים קול צעקת הרשעים ויבקשו עליהם רחמים, והיו כלא היו.<sup>[2]</sup>

אמר אליהו ז״ל אני רואה אברהם יצחק ויעקב וכל הצדיקים יושבים והארץ זרועה לפניהם מכל מיני מעדנים.<sup>[3]</sup> ואותו אילן שתיקן הקב״ה עומד בתוך הגן כאמור ועל הנחל יעלה על שפתיו מזה ומזה כל עץ מאכל לא יבול עלהו ולא יתום פריו. וספינות באות מעין גדי ועד אגלים טעונות עושר וכבוד לצדיקים.

אמר אליהו אני רואה עיר נאה וגדולה יורדת מן השמים כשהיא בנויה שנאמר ירושלם הבנויה כעיר שחוברה לה יחדיו, בנויה ומשוכללת ועמה יושב בתוכה, ויושבת על שלשת אלפים מגדלים ובין כל מגדל עשרים ריס וחמשת אלפים אמה של זמרגדין ושל אבנים טובות ומרגליות שנאמר ושמתי כדכד שמשותיך וגו׳.<sup>[4]</sup>

אמר אליהו ז״ל אני רואה בתים ושערים של צדיקים באסקופותיהם ומזוזות שלהם מאבנים טובות והאוצרות של בית המקדש פתוחין עד פתחיהם, וביניהם תורה ושלום שנאמר וכל בניך למודי ה׳, ואומר שלום רב לאוהבי תורתך, ואומר מה רב טובך אשר צפנת ליריאיך וגו׳.<sup>[5]</sup>
